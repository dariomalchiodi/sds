---
jupytext:
  formats: md:myst
  text_representation:
    extension: .md
    format_name: myst
kernelspec:
  name: python3
  display_name: Python 3
---

(sec:ringraziamenti)=
# Ringraziamenti

Alcune persone hanno letto e commentato quello che ho scritto, contribuendo in
modo fondamentale al risultato finale: Alessandro Di Giorgi mi ha aiutato a
limare la trattazione matematica in alcuni punti. Nicola Ludwig ha arricchito
una mia incursione nel mondo della fisica. Marco De Petri, Matteo Princisgh e
Nicolò Rosati hanno accuratamente letto le bozze, individuando tante
imperfezioni che spero di avere corretto. Ringrazio tutte e tutti per avere
dedicato una parte del loro tempo e delle loro energie a questo lavoro,
puntualizzando che che eventuali errori e imprecisioni che rimasti sono da
attirbuirsi interamente a me.

È poi doveroso ringraziare Laura Ripamonti, che tanti anni fa ha instillato in
me l'idea di usare i supereroi come esempio didattico; Serena Paolo e Paolo
Boldi, che per primi e per motivi diversi (ma non troppo) sono venuti a
conoscenza della mia idea di scrivere un libro e mi hanno spronato a
realizzarla, per motivi uguali (ma fino a un certo punto). A tutte queste
persone, e a chi inevitabilmente sto dimenticando, voglio esprimere sincera
riconoscenza per il supporto che mi hanno saputo dare.

Realizzare un libro è un processo che dura tantissimo e che non si può lasciare
in ufficio quando si torna a casa. È qualcosa che ti accompagna
quasi costantemente, e inevitabilmente interferisce con la vita privata. Il
sostegno che ho ricevuto dalla mia famiglia è stato ineguagliabile,
soprattutto quello di Marcello, che mi ha costantemente supportato nei momenti
alti e nei momenti bassi, e ha saputo lasciarmi spazio per potermi dedicare a
questa piccola impresa. Molto di quello che ho scritto è stato pensato,
rivisto e corretto a Nizza, dove ho la fortuna di avere quella che considero
la mia seconda famiglia: pour vous tous, _issa Nissa, issa 24!_