---
jupytext:
  formats: md:myst
  text_representation:
    extension: .md
    format_name: myst
kernelspec:
  name: python3
  display_name: Python 3
---

(chap:approccio)=
# Approccio

Mi è sempre risultato facile apprendere nuovi concetti mettendoli in pratica
in un contesto che potesse essere facilmente esplorato e controllato. Quando,
anni fa, ho iniziato a insegnare, mi è sembrato naturale adottare lo stesso
approccio, seguendo in modo inconsapevole un metodo didattico che solo più
tardi ho scoperto essere codificato nella metodologia del _learning by doing_
{cite:p}`freire1982`. Questo libro cerca di seguire la stessa filosofia,
introducendo fin da subito &mdash; ove possibile &mdash; i singoli argomenti
all'interno di un contesto applicativo.

```{margin}
L'uso della fantascienza per introdurre concetti scientifici non è
particolarmente insolito: due esempi abbastanza noti sono «La Fisica
di Star Trek» {cite:p}`krauss` e «La Fisica dei Supereroi»
{cite:p}`kakalios`[^note].
```
Per dare coerenza alla trattazione, ho deciso di contestualizzare tutti gli
esempi nello stesso dominio narrativo: il multiverso dei supereroi. Potrebbe
sembrare poco adatto, visto che si tratta di personaggi situati in un mondo di
pura _fiction_. Tuttavia, l'applicabilità di un concetto a un contesto
prescinde dalla fattibilità fisica di quest'ultimo: basta solo specificare in
modo chiaro, coerente e preciso le ipotesi che descrivono una data situazione.
Questo approccio permette a chi vuole imparare di calarsi metaforicamente in
questa situazione, usare la matematica per modellarla e l'informatica per
simularla, così da poterla esplorare usando il metodo scientifico.
Sperabilmente, ciò dovrebbe permettere di ricavare informazioni, e di usare
queste ultime per prendere decisioni. Oltre a essere molto divertente,
riferirsi a un mondo inesistente ha un ulteriore vantaggio: rende più difficile
stabilire un collegamento diretto tra le _istanze di problemi_ del mondo reale
e i metodi da utilizzare per risolverli, favorendo un apprendimento incentrato
sull'uso _critico_ di metodi e strumenti.


Nonostante mi sia imbarcato in questa impresa, non sono un esperto di
supereroi. Chiedo quindi scusa in anticipo a chi ne sa più di me per eventuali
imprecisioni o errori, sperando che non compromettano la comprensione dei
concetti esposti. Nonostante io sia un po’ più esperto di analisi dei dati,
calcolo delle probabilità e statistica, non posso escludere di avere fatto
errori in generale, anche se confido di non averne fatti troppi.

Il lavoro di scrittura è comunuque _in progress_, e verosimilmente lo sarà
ancora per parecchio tempo. Segnalatemi refusi ed errori, ma anche esempi e
materiale che possano arricchire il testo, tenendo presente che immagini, dati
e altri contenuti possono essere pubblicati solo se compatibili con la licenza
 _Creative Commons Attribution-NonCommercial-ShareAlike 4.0 International_
 ({extlink}`CC BY-NC-SA 4.0
<https://creativecommons.org/licenses/by-nc-sa/4.0/deed.it>`) con cui il libro
è distribuito. Il modo più pratico per inviarmi queste segnalazioni è quello di
sottoporre _issue_ (per segnalare errori o suggerire miglioramenti) o _pull
request_ (per proporre modifiche) al {extlink}`repository
<https://github.com/dariomalchiodi/sds>` nel quale ho organizzato l'intero
libro. Ciò richiede familiarità con {extlink}`git <https://www.git-scm.org>`,
lo strumento di _source control management_ che utilizzo per i miei progetti
_software_.


[^note]: Userò le note a margine per dei commenti che ritengo importanti ma che
non devono appesantire il testo principale. Inserirò invece nelle note a fine
capitolo tutti gli approfondimenti che possono essere tralasciati a una prima
lettura.
